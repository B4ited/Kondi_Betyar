Fekvenyomás egyenes padon
Hatás
A fekvenyomás egyenes padon igénybe veszi a mellkasi izmokat, a deltaizmokat és a tricepszet. A legtöbb testépítőbajnok a fekve nyomást tekinti a felsőtestgyakorlatok egyik legjobbjának.

Kiinduló helyzet
Feküdj háton egy vízszintes gyakorlópadra, kb. vállszélességű fogástávolságban, tenyérrel felfelé fogd meg a kétkezes súlyzó rúdját. Karod legyen egyenes és a súlyzót pontosan mellkasod felett tartsd.

A mozgás
Biztosítva, hogy felkar a törzstől oldalirányban kifelé mozogjon, lassan hajlítsd be karodat és ereszd lefelé a rudat, míg az meg nem érinti a mellkasod közepét, a mellbimbók vonalában. Nyomd vissza a kiinduló helyzetbe, és ismételd a mozgást az edzéstervedben meghatározott ismétlésszám szerint.

Edzéstipp
Ne homoríts a hátaddal, ne tartsd vissza lélegzetedet. Ez a munkában lévő izomnak ugyan könnyebbség, de veszélyes is lehet akár. Kinyomáskor kilégzést, leeresztéskor belégzést végezz. A fekvenyomás fejlesztése erőszint tekintetében különösen nagy figyelmet igényel, ezért mindig ügyeljünk a szabályos kivitelésre, és a súlyok helyes megválasztására.
Fekvenyomás egyenes padonVeg

Fekvenyomás egykezes súlyzókkal
Hatás
A fekvenyomás egykezes súlyzókkal a mellizom középső részét edzi meg, de alapvetően az egész mellizmot stimulálja.

Kiinduló helyzet
Feküdj a hátadra és teljesen kinyújtott karral tarts a padlóhoz képest merőleges helyzetben két kézisúlyzót.

A mozgás
Engedd le mindkét súlyt a mellkasod mellé, könyöködet a testre merőleges síkban tartva a mozdulat alatt, majd azonnal nyomd vissza a súlyzókat a kiinduló helyzetbe.

Edzéstipp
A könyöködet a gyakorlat alatt tartsd a testedtől távol, egyenes vonalban a súlyokkal. A tenyereid a gyakorlat alatt előre nézzenek. A fekvenyomás egykezes súlyzókkal nagyobb mozgástartományt tesz lehetővé, mint a rúddal történő nyomás. Ez a gyakorlat kiváló alternatíva abban az esetben, ha a klasszikus fekvenyomással nem tudjuk a kívánt mértékben terhelni a mellizmunkat.
Fekvenyomás egykezes súlyzókkalVeg
A szűk fogású fekvenyomás
Hatás
A fekvenyomás szűk fogással elsődlegesen a mellizmokat, a deltaizom elülső fejét és a tricepszet veszi igénybe. Ideális gyakorlat a mellizom szegycsonti letapadásainak fokozottabb terhelésére.

Kiinduló helyzet
Feküdj a padra úgy, hogy a hogy a lábad teljes talppal a padlóra támaszkodjon, és fogd meg a rudat vállszélességnél keskenyebb szélességben. Nyújtsd ki karodat vállból egyenesen felfelé, de ügyelj rá hogy ne akaszd ki a könyöködet!

A mozgás
Hajlítsd be karodat, és lassan ereszd le a súlyzót egészen addig, amíg mellkasodat nem érinti. Minél szélesebb fogást alkalmazol, annál nagyobb igénybevétel tevődik át a mellizom belső részéről a külső részekre. Nyomd lassan vissza a kiinduló pontra, és ismételd a mozgást az előírt ismétlésszámban. A felső holtponton ne akaszd ki a könyököd!

Edzéstipp
A gyakorlatot végezheted pozitív és negatív ferdepadon is, mindegyik változat különféleképpen dolgozza meg a mellizmokat. Mindazonáltal ilyen izolált végrehajtásra csak egészen haladó szinten lehet szükség. Vízszintes padon látod legnagyobb hasznát a gyakorlatnak. A szűk fekvenyomás alternatívájaként kipróbálhatod a szűk fogással végzett fekvőtámaszt, valamint az egykezes súlyzókkal végzett nyomást is - ebben az esetben a két egykezes súlyzót a gyakorlat egész ideje alatt tartsd összeérintve!
A szűk fogású fekvenyomásVeg

Tolódzkodás
Hatás
A tárogatás egyenes padon a mellizmokat és a deltaizmokat fejleszti.

Kiinduló helyzet
Feküdj háton egy vízszintes padra, tarts mindkét kezedben egy egykezes súlyzót és nyomd ki karnyújtásnyira a mellkas fölé.

A mozgás
A súlyzókat engedd le könyöködet enyhén behajlítva, és távolítsd a törzsedtől ki és lefelé olyan távolra, amíg jó feszülést nem érzel a mellkasi területen. A felkarodnak jelentősen a tested vonala alá kell mennie.

Edzéstipp
Vegyél mély levegőt amikor a súlyzót lefelé ereszted, és akkor lélegezz ki, amikor ugyanazon az íven felső helyzetbe emeled vissza.

Feküdj háttal egy padra, lábait vesd meg szilárdan a padlón. Tarts kinyújtva kezeidben egykezes súlyzókat a mellkasod felett. A karjaidat a gyakorlat során enyhén behajlított helyzetben kell tartani, nem kell teljesen kinyújtani. A súlyokat eressze le oldalt, majd emelje fel. Ha az izmaid már bemelegedtek, próbáld minél jobban megfeszíteni azokat. Karjaid tartsd mereven, enyhén behajlított helyzetben.

Évekkel ezelőtt ezt a gyakorlatot szigorúan a padlón fekve, kis súlyokkal végezték. Nagyon könnyű súlyokat használtak, mert az akkori szakértők ragaszkodtak ahhoz, hogy a gyakorlatot teljesen kinyújtott karral kell csinálni. Az enyhén behajlított de a gyakorlat során mereven maradó kar csökkenti a könyökízület terhelését, nagyobb súlyok használatát teszi lehetővé és véd az esetleges sérülések ellen. Az indokolatlanul nagy súlyok használata nem csak sérülésveszéllyel jár, hanem a gyakorlat szabályosságának rovására megy. A fekvenyomás fejlesztése erőszint tekintetében különösen nagy figyelmet igényel a súlyok megválasztás és Ügyelj arra, hogy ne nyomd ki a súlyt, ebben az esetben a gyakorlat hasonló terhelést nyújt, mint a fekvenyomás egyenes padon.
TolódzkodásVeg
